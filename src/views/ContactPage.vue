<template>
    <div class="grid gap-3 w-3/4 h-4/6 mx-auto p-7 rounded-3xl home -mt-40 mb-52">
    <h1>Radio 9</h1>
    <p>Internát Jedlíkova 9 sa v roku 2000 stal sídlom študentského rádia, ktoré dostalo meno RÁDIO 9 zmenou značky ŠTUDER, pôsobiaceho na TUKE už vyše 20 rokov. Dnes funguje ako klub Študentskej Rady Jedlíkova 9 -- RÁDIO 9 -- Študentské Internetové Rádio.</p>
    <p>Pôvodne malý kolektív rozbehol projekty na obnovu techniky a samotné vysielanie. Vysielacia štruktúra nadobúdala čoraz progresívnejší charakter, experimentálnym vysielaním cez éter, atď.</p>
    <p>Členovia rádia sa postupne menili, s nimi aj samotné priestory Rádia 9. V roku 2005 sa prvýkrát prerábalo vysielacie štúdio, ktoré v ďalšom roku nasledovalo nahrávacie štúdio. Opätovná prerábka vysielacieho štúdia nastala v roku 2019, kedy sa aktualizovala technika, s ktorou členovia rádia môžu pracovať.</p>
    <p>Okrem vysielacieho a nahrávacieho štúdia má Rádio 9 aj aparát pre ozvučenie, DJ aparát, osvetlenie na diskotéky, ktoré zlepšujú kvalitu práce členov rádia a umožňujú realizovať stále lepšie a väčšie projekty.</p>
    <p>Rádio 9 vysiela od nedele do stredy počas semestra vždy vo večerných hodinách podľa programovej štruktúry. Relácie sú orientované na rôzne hudobné štýly od techna, cez pop, až po metal. V rámci vysielania sú hosťami profesori, s ktorými sa rozprávame o ich najnovších výskumoch, úspešní ľudia z praxe alebo známi ale aj začínajúci hudobníci na slovenskej scéne. Rádio taktiež vytvára rôzne rozhlasové hry a záznamy vysielania s hosťami sú pridávané na YouTube študentskej televízie vo forme podcastov.</p>
    <p>Okrem svojho pravidelného programu zabezpečuje ozvučenie internátnych a školských podujatí, diskoték, plesov, koncertov, osláv, atď. Rádio 9 spolupracuje so Študentskou radou Jedlíkova 9 ale aj s neštudentskými organizáciami, agentúrami, rôznymi firmami, košickými kultúrnymi inštitúciami a poskytuje priestor pre reklamu a propagáciu.</p>
    <p>Všetky aktuálne informácie o Študentskom Internetovom Rádiu -- Rádio 9 sa dajú nájsť na našej facebookovej a instagramovej stránke.</p>
    </div>
</template>